# -*- mode: mandoku-view; -*-
#+TITLE: 履齋遺稿
#+DATE: 2015-08-25 00:04:44.476218
#+PROPERTY: ID KR4d0330
#+PROPERTY: BASEEDITION WYG    
#+PROPERTY: JUAN 卷一
<pb:KR4d0330_WYG_001-1a>¶
欽定四庫全書¶
　履齋遺稿巻一¶
　　　　　　　　　　　　　宋　吳潛　撰¶
　詩¶
　　喜雨歌¶
南州六月天不雨千里川原成赤土禾黍盈疇强半枯¶
桔橰遍野民勞苦望雲仰見日在天旱魃肆虐如焚煎¶
馮夷匿淵恐波竭夸娥走海愁山然天外悠然片雲起¶
<pb:KR4d0330_WYG_001-1b>¶
倐忽走騰八埏裏猛風驚電白晝昏霹靂一聲蛟蜃起¶
馬上誰把天瓢傾須臾陸地波濤生禾黍芃芃復故秀¶
羣黎載道生歡聲秋來尚見時豐阜㑹須售粲三錢斗¶
官家燮理當有人太史還看書大有¶
　　宿省¶
襆被趨省宿披襟對晚涼古心知老樹生意見新篁鐘¶
鼓鳴將合蜩蟬咽更長靜中觀物化誰與共平章¶
　　睡起行北園¶
<pb:KR4d0330_WYG_001-2a>¶
睡起卸冠簪園行獨自吟山昏知雨到樹密覺春深竹¶
外童相報門前客見尋歸來即敗意誰者是知心¶
　　郡城晚望¶
秋老逢天晚孤城倚碧空升沈當此際悵望與誰同逺¶
樹没歸鳥寒莎泣候蟲所懐無晤處彈指向西風¶
　　寧川道中¶
十日為山客今朝問水程沙横疑港斷灘迅覺舟輕逺¶
近村舂合髙低漁火明回頭忽蒼莽一望一闗情¶
<pb:KR4d0330_WYG_001-2b>¶
　　幽居¶
竹院秋逾靜柴門晝不開病先攜老去懶漸逐衰來莫¶
遣新緣結都將舊念灰川魚與雲鳥從此莫驚猜¶
　　送何錫汝¶
風雨一樽酒此懐誰得知三春花老後千里客歸時浩¶
浩人間事悠悠身外思君能袪物役林下早相期¶
　　宋山掃墓書所見¶
松楸長夜夢風露作晨征山近却無色葉枯偏有聲架¶
<pb:KR4d0330_WYG_001-3a>¶
禾知嵗熟種麥得天晴到底農桑好營營誤此生¶
　　山樓枕上¶
山近寒偏早愁多夢不濃鴉啼半夜月鶴唳五更風曉¶
接殘燈裏吟成落葉中塵埃今已厭懶聴上方鐘¶
　　桐川道中¶
伊軋藍輿拂面風桃花倚路笑相逢鶯鶯交囀春榆密¶
燕燕于飛烟樹濃日午暫休欹客枕年饑忽喜聴村舂¶
鄉音到耳知家近尚及鋤犂伴老農¶
<pb:KR4d0330_WYG_001-3b>¶
　　送曾阿宜往戍¶
幾年西戍暫歸田又向澄江買去船劒閣山巒雄蔽日¶
昆明池水濶浮天故園此際同明月蠻域明朝隔瘴烟¶
此去須期𠞰胡虜丈夫勲業在安邊¶
　　和章子美閲武見貽¶
事業諸公鬬長雄謭才惟願課田功誰知絃管江南地¶
漸有弓刀塞北風大獮未須捜猛獸先驅聊用習驕驄¶
還知武備資文事要在人心可即戎¶
<pb:KR4d0330_WYG_001-4a>¶
　　走馬燈賡張樞副韻¶
半勺蘭膏煖焰生恍疑赤壁夜鏖兵騎乗猛燎奔馳疾¶
人運長鎗轉戰輕旗影靜移雲母帳劒鋩微掣水晶營¶
何人幻此圓機妙獨向元霄策美名¶
　　古劔¶
何年神物為堙幽時見虹光射斗牛出匣試來霜刃暗¶
倚天立處土花浮鸊膏新淬氷泉潔錦帶横懸鬼魅愁¶
不是張華能博物黄塵滿眼欲何求¶
<pb:KR4d0330_WYG_001-4b>¶
　　春日雜詠¶
門前春水滑栁外夕陽斜欲識春風面滿城桃李花¶
　　偶題¶
濃淡烟村碧淺深霜葉紅蓬窓今夜客蘆岸晚來風¶
　　游白紵山¶
信馬來游白紵山僧窻容我片時閒人生自古少行樂¶
試為春風一解顔¶
　　即事¶
<pb:KR4d0330_WYG_001-5a>¶
春隂漠漠䕶輕寒春晝無聊午夢閒幽鳥不知人意改¶
銜花飛傍小闌干¶
　　陪陳立道中書汎湖(二首/)¶
幽幽池館鎖蒼苔萬朶芙蓉取次開却似昭陽舊宫女¶
含嬌只待翠華來¶
　　二¶
絃管叢中畫舫行都人一一賀昇平飛鴻不識人間事¶
猶作窮邊腸斷聲¶
<pb:KR4d0330_WYG_001-5b>¶
　　送率翁歸狼山¶
孤雲住處是狼山雲本無心山自閒老率似雲雲似率¶
等閒飛去又飛還¶
　　吳波亭(二首/)¶
呉波亭下繫扁舟輕雨輕烟又麥秋烏兔銜將日月去¶
江山管定古今愁¶
　　二¶
雲收烟歛逺山明時有漁歌度晚晴緑葉青枝生意思¶
<pb:KR4d0330_WYG_001-6a>¶
白鷗蒼鳥野心情¶
　　謝世頌(三首/)¶
夫子曳杖逍遥曾子易簀兢戰聖賢樂天畏天吳子中¶
通一線¶
　　二¶
大帶深衣緇冠素履籍以紙衾覆以布被一物不將歛¶
形而已其人伊何履齋居士¶
　　三¶
<pb:KR4d0330_WYG_001-6b>¶
生在湖州新市上死在循州貢院中一塲襍劇也好笑¶
來時無物去時空¶
　補遺¶
　　句¶
數莖半白半黑髪一片憂晴憂雨心(闕府見寧/波  志)¶
　　愛山臺(湖州郡治西北隅郡丞汪泰亨建取蘇軾/尚愛此山㸔不足之義命名登臺則城外)¶
　　　(諸山一/覽在目)¶
直殿風流間世才乞恩監郡築髙臺杖遊便覺開懐抱¶
<pb:KR4d0330_WYG_001-7a>¶
石甃何須辟草萊奎壁九重文運煥烟巒千里畫圖開¶
愛山必欲斯民愛沛澤行看早晩來¶
　¶
　¶
　¶
　¶
　¶
　¶
<pb:KR4d0330_WYG_001-7b>¶
　¶
　¶
　¶
　¶
　¶
　¶
　¶
　履齋遺稿巻一¶
